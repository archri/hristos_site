---
title: Протокол
---
Компютрите са проектирани така, че да си общуват, също като хората.
За да се разбират лесно и те си имат етика на общуването.
Тя обаче е различна според случая.
В библиотеката:
- "Добър ден"
- "Добър ден"
- "Аз съм Христо. Това е моята карта."
- "Заповядайте. Можете да разгледате книгите"

На улицата:
- "Добър ден"
- "Добър ден"
- "Може ли да ми кажеш как да стигна до гарата."
- "Да, тръгни надясно и върви 500 метра." или
"Не, но Пешо знае. Номера му е 0888 888 888. Обади му се." или просто
"Не. Не знам как да ти помогна."

Компютрите винаги са учтиви. И много работливи.
Лошото обаче е, че нямат никакво въображение.
Трябва предварително да знаят точно какви са стъпките,
през които ще протече общуването според конкретната ситуация.
Тази последователност от стъпки се нарича протокол.
