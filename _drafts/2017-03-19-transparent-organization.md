layout: post
title: Прозрачният дюкян
---
Искаме прозрачност в обществото, а готови ли сме да дадем тази прозрачност в собствените си нач1инания? Готови ли сме да изпулним на своето ниво, това, което искаме на по-голямото? Вярвам, че голямото ниво е малкото в увеличен мащаб. Идеално отражение, но се набива повече на очи и цялата му прогнилост или красота е засилена гротескно. Това, което виждаме в политиката е прако отражение на действията ни в ежедневието. Ядосваме ѝ се, защото тя ни показва какви сме и ни е срам от това. Не се харесваме.

Как може да имаме прозрачност в политиката, когато нямаме прозрачност на по-ниското ниво. Укриване на данъци и сделки под масата или с пистолет в ръка. Затова сме уязвими. Данъците са пресилени и ненужно завишени, но заради това производителите и търговците пък на свой ред не декларират цялата си печалба и така нещата се уравновесяват. Но така парите, които държавата получава не достигат и данъците се завишават още, а това довежда само до още укриване. Двойни игри и надлъгване. Едните натисват повече, другите се покриват повече, а резултата е все същия. Делът от печалбата, който влиза в държавата не се увеличава, само лъжите. А как може да се оправи това?

Като премахнем лъжата.

Виждам, че хората гледат да си купят евтиното, но то защо е евтино? Лошо качество, евтина работна ръка или скрити сделки и укриване на данъци. Може да има и друго. Вярвам, че потребителите не са против скъпите стоки, а против лакомите производители. С други думи, ще дадат и повече пари, ако знаят за какво ги дават. И нямам предвид повърхностното - качество, етично отношение и така нататък, а наистина да знаят всяка стотинка от парите им къде точно отива. Тогава ще знаят, че парите, които дават не може да бъдат по-малко и ако са, тогава ще е за сметка на някое от нещата в списъка. Идеалната прозрачна фирма, както си я представям днес, би изнасяла публично на уеб сайта си следните неща:
- от къде и на каква цена е купила заготовките
- колко ѝ струват разходите за електроенергия, вода, ток наем, на единица продукция
- точно колко е продала този месец - от какво и на каква цена - това става направо при поръчка - потребителят си купува нещото и във видима за всички таблица се добавя нов запис - датата и часът, поръчката и цената - може да няма потребителят, за да не се тревожат за анонимността си, но да се вижда пълната прозрачност
- за цената на всяка стока има пълна разбивка - колко отиват за заготовки, колко за енергия, колко за вода, колко за наем, колко за данъци (особено ДДС), колко за заплати
- кои са служителите на фирмата и колко получава всеки един от тях
- какви предложения имат потребителите ѝ - да се купуват стоките от друго място, защото са по-хубави или/и по-евтини, да се отвори клон в друг град или квартал ... след като служителите направят проучване на предложенията, да изкарват на сайта точно колко това би оскъпило продукцията или влошило качеството и да вземат решението - да или не, а ако се колебаят, може да направят гласуване и потребителите да решат.

В тази фирма, дори аз да съм единственият служител, няма да съм ѝ собственик. Аз просто ще получавам заплата и всички ще знаят точно колко е тя и колко дават за мен със всяка покупка.
Ако продукцията нанася вреди, може да бъде отделен дял и за благотворителност - както праха за пране myForest.

Вярвам, че това е груба скица, на промяната в малкото ниво на обществото, която би довела до голямата промяна в голямото ниво - пряка демокрация.


Да прочета:
- сдруженията с нестопанска цел
- финансовият модел на Free Software Foundation
